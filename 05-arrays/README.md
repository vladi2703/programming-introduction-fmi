# Масиви (с предварително зададена дължина)
## Задача 1 - Палиндром
Дадена е дума, съставена от N видими символа(букви, цифри, знаци т. н.). Напишете програма, която определя
дали думата е палиндром(т. е. прочетена отляво надясно и отдясно наляво да е една и съща дума). На вход е дадено N и на следващия ред е дадена думата.  
Ограничения: N < 10 000.  

**Пример**  
Вход:
```text
5
radar
```
Изход:
```text
true
```

## Задача 2 - Средно аритметично
Дадена са N цели числа. Напишете програма, която отпечатва тези числа, които са строго по-големи от средното аритметично на всичките. На вход e дадено N, а на следващия ред - самите числа.
Ограничения: N < 10 000.  

**Пример**  
Вход:
```text
5
12 5 17 0 -10
```
Изход:
```text
12 5 17
```
<details><summary>Обяснение на примера </summary>
Средното аритметично на всичките числа е 4,8. 12, 5 и 7 са числата, които са по-големи от 4,8. 
</details>


## Задача 3 - Преброяване
Дадена е масив с N цели **неотрицателни** числа. Напишете програма, която отпечатва колко пъти се среща всяко число в масива. На вход e дадено N, а на следващия ред - самите числа. Изведете числата във възходящ ред, всяко на отделен ред на изхода, последвано от броя на срещанията му в масива.
Ограничения: N < 10 000.  
Самите числа са по-малки от 1000. Изпечатайте масива сортиран.

**Пример**  
Вход:
```text
8
14 6 6 0 8 14 6 14
```
Изход:
```text
0: 1
6: 3
8: 1
14: 3
```

## Задача 4 - Сечение
Дадени са две множества съставени съответно от N и M цели числа. Напишете програма, която намира тяхното сечение.  
На вход са дадени числата N и M, а на следващите два реда - числата от двете множества съответно. Гарантира се, че няма зададени две еднакви числа в едно множество.  
На изхода трябва да изведете броя на числата в сечението, както и самите числа на следващия ред.  
Ограничения: N < 1 000;  M < 1 000;  числата < $10^9$  

<details><summary>Припомняне </summary>
Сечението на две множества е трето множество, което съдържа точно елементите, които се намират в другите две.
</details>

**Пример**  
Вход:
```text
5 7
4 8 123123 -500 -20
-20 78 -356 4 500 123124 987
```
Изход:
```text
2
4 -20
```

## Задачa 5 - Чорапи
В склад се намират N чорапа от различни модели. Всеки модел има уникален номер, положително число по-малко от $10^9$. Някои чорапи от определен модел са с нечетен брой и при образуване на чифтове един хартисва. Напишете програма, която отпечатва моделите, при които след образуване на чифотве се получава излишък на един чорап. На вход е дадено N, а на следващия ред номера на модела на всеки един чорап.   
Ограничения: N < 1000

**Пример**  
Вход:
```text
10
1556 1556 97 97 20 97 97 1556 20 888 
```
Изход:
```text
1556
888
```

## Задача 6 - Равенства
От стандартния вход приемаме цяло число **k** и сортирани във възходящ ред редици  **а<sub>0</sub>**,**а<sub>1</sub>**, **а<sub>2</sub>**, …, **а<sub>k</sub>**  и **b<sub>0</sub>**, **b<sub>1</sub>**, …, **b<sub>k</sub>**. Да се състави програма, която намира броя на равенствата от вида <br> **a<sub>i</sub>** = **b<sub>j</sub>** (**i** =1, 2, .., **k**,  **j** = 1,2, …, **k**, 0<=**k**<=100).

 **Пример**  
Вход:
```text
5
-1 2 3 5 7
 3 4 5 6 7
```
Изход:
```text
3
```

## Задача 7 - СКОБИ
В математиката, при решаване на числови изрази, се използват три вида скоби:
големи `{ }`, средни `[ ]` и малки `( )`. Дадена е последователност от скоби. Вашата задача е да напишете програма, която да изведе за всеки вид скоби кои са в повече – отварящите или затварящите. 

**Пример**  
Вход:
```text
7
{ [ ( ( ] ] } 
```
Изход:
```text
0
R 1
L 2
```
---
Вход:
```text
6
{ ] } ( [ )  
```
Изход:
```text
0
0
0 
```

## Задача 8 - Кръгла маса
Дадени са **N** на брой цели положителни числа разположени в кръг (т.е последното и първото са съседи) и число **K**, такова че **N** и **K** са взаимно прости (т.е нямат общи делители, освен единицата). Започвайки от нулевия елемент, да се изведат всички числа от кръга, придвижвайки се с **K** позиции на всяка итерация.

**Ограничения**: 2 <= **N** <= 1024

**Вход**:<br>
На 1-вия ред на стандартния вход се въвеждат числата **N** и **K**, разделени с интервал. На следващия ред, разделени с интервал, се въвеждат **N**-те числа, разположени в кръг.

**Изход**:<br>
На единствения ред на стандартния изход се извеждат **N**-те числа, подредени по гореуказания начин.

**Пример**:<br>
Вход:
```text
10 3
1 2 3 4 5 6 7 8 9 10
```
Изход:
```text
1 4 7 10 3 6 9 2 5 8
```
---


# #Бонус

## Задача 9- 00
Да се състави програма, която проверява, има ли в редицата от цели числа а<sub>0</sub>, а<sub>1</sub>, а<sub>2</sub>, …, а<sub>n-1</sub> (0 < n < 51) два последователни нулеви елемента

## Задача 10 - Better Together
Дадени са два сортирани масива съответно с N и M числа. Слейте ги в нов сортиран масив. 0 < N, M < 1 000

**Пример**:<br>
Вход:
```text
5
1 3 6 7 8

7
2 4 5 7 9 11 12
```
Изход:
```text
1 2 3 4 5 7 7 8 9 11 12
```
---

## Задача 11 - Симпатична редичка

Една редица от цели числа наричаме симпатична, ако съдържа последователни равни
числа. Напишете програма lovable, която проверява дали дадена редица е
симпатична.

**Вход:**

От първия ред на стандартния вход се въвежда броят N на числата в редицата. От
втория ред на стандартния вход се въвеждат N цели числа, разделени с по един
интервал, представляващи елементите на редицата.

**Изход:**

Ако редицата е симпатична, програмата трябва да изведе на стандартния изход числото от най-дългата последователност равни числа, която се среща в редицата. Ако има няколко еднакво дълги последователности, прогрмата трябва да изведе число от тази последователност, която се среща най-рано в редицата. Ако редицата не е симпатична, програмата трябва да изведе на стандартния изход само `no`.
Ограничения
2 ≤ N ≤ 100. Всяко от числата е положително и не по-голямо от 1 000 000

**Пример**:<br>
| Вход                       | Изход |
| -------------------------- | ----- |
| 4 <br> 3 7 2 3             | no    |
| 9 <br> 15 2 2 2 4 4 4 19 2 | 2     |